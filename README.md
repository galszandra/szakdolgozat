# Optimális időbeosztás elérését segítő alkalmazás fejlesztése

*BSc szakdolgozat*

A dolgozat feladatok időbeli ütemezésével foglalkozik. Azt vizsgálja, hogy feladatokra szánt időtartamok és a prioritások megadásával hogyan lehet adott szempontrendszer alapján optimális, vagy ahhoz közeli ütemezést elérni. Sorra veszi és összehasonlítja a hasonló célú alkalmazásokat. Példákkal illusztrálva bemutatja az elterjedt ütemezési módszereket. Az optimális ütemezést meghatározó alkalmazás C# nyelven készül. A kapott eredményeket többek között Gantt diagramok formájában, WPF segítségével jeleníti meg a grafikus felületén.

